#Rozdział 2 - Wszystko, w co wierzyłem, jest fałszywe


"*Oczywiście, że była to moja wina. Nie było nikogo innego, kto mógłby być za to odpowiedzialny*".

-- Dobrze, żeby wszystko było jasne -- powiedział Harry. -- Jeśli pani profesor uda się cię lewitować, tato, a\ wiesz, że nie zostałeś przyczepiony do żadnych sznurków, to będzie wystarczający dowód. Nie odwrócisz kota ogonem i\ nie powiesz, że to sztuczka magiczna. To nie byłoby fair. Jeśli tak uważasz, powiedz to *teraz* i\ wymyślimy jakiś inny eksperyment. -- Ojciec Harry'ego, profesor Michael Verres-Evans, wywrócił oczami.
-- Tak, Harry.
-- A ty, mamo, według twojej teorii pani profesor powinna być w stanie to zrobić i\ jeśli to się nie stanie, potwierdzisz, że nie miałaś racji. Magia nie może działać, kiedy ludzie podchodzą do niej sceptycznie, czy coś w\ tym stylu. -- Wicedyrektorka Minerva McGonagall patrzyła na Harry'ego ze zdeprymowaną miną. Wyglądała całkiem jak czarownica w swoich czarnych szatach i\ spiczastym kapeluszu, ale kiedy mówiła, brzmiała oficjalnie i\ miała szkocki akcent, co w\ ogóle do siebie nie pasowało. Na pierwszy rzut oka wyglądała jak ktoś, kto powinien rechotać i\ wrzucać dzieci do kociołka, ale cały efekt znikał, kiedy tylko otworzyła usta.
-- Czy to wystarczy, panie Potter? -- spytała. -- Mogę zaczynać?
-- *Wystarczy*? Prawdopodobnie nie -- powiedział Harry. -- Ale to co najmniej *pomoże*. Proszę zaczynać, pani wicedyrektor. 
-- Wystarczy pani profesor -- powiedziała, a\ potem -- *Wingardium Leviosa*. -- Harry popatrzył na swojego ojca. 
-- Huh -- powiedział. Jego tata popatrzył na niego.
-- Huh -- powtórzył mężczyzna. Po czym profesor Verres-Evans spojrzał na profesor McGonagall. - W porządku, może mnie pani teraz opuścić - I\ jego ojciec został ostrożnie opuszczony na ziemię. Harry przejechał ręką po włosach. Może to była to, że ta dziwna część jego była *już* przekonana, ale…
-- To trochę rozczarowujące. -- powiedział Harry. -- Pomyślałby kto, że będzie jakiś bardziej dramatyczny efekt psychiczny związane z obserwacją czegoś o infinitezymalnym prawdopodobieństwie… -- Harry urwał. Mama, czarownica i\ nawet tata patrzyli na niego w *ten* sposób. -- To znaczy, związane z odkryciem, że wszystko, w co wierzyłem, jest fałszywe. -- Naprawdę, to powinno być bardziej dramatyczne. Jego mózg powinien przerzucać jego wszystkie aktualne hipotezy na temat wszechświata, z których żadna nie pozwalała, żeby to się stało. Ale zamiast tego, wyglądało na to, że po prostu nadal działa. *W/ porządku, zobaczyłem, że nauczycielka z Hogwartu machnęła różdżką i sprawiła, że mój ojciec uniósł się w powietrze, co teraz?*. Czarownica uśmiechała się do nich życzliwie, wyglądając na całkiem robzawioną.
-- Czy chciałby pan kolejną demonstrację, panie Potter?
-- Nie musi pani - powiedział Harry. -- Przeprowadziliśmy decydujący eksperyment, ale... -- Harry zawahał się. Nie mógł się powstrzymać. W zasadzie w tym przypadku nie *powinien* się powstrzymywać. To było poprawne i odpowiednie, by być ciekawym. - Co *jeszcze* potrafi pani zrobić? -- Profesor McGonagall zmieniła się w kota. Harry poderwał się bezmyślnie, cofając się tak szybko, że potknął się o zabłąkany stos książek i wylądował mocno na tyłku z głośnym *trach*. Podparł się rękami przed upadkiem i\ poczuł ostrzegawcze ukłucie bólu w ramieniu, kiedy oparł się na nim z całej siły. Natychmiast mały, pręgowany kot zmienił się z powrotem w ubraną w szaty kobietę.
-- Przepraszam, panie Potter -- powiedziała szczerze czarownica, mimo że jej kąciki ust drgały. -- Powinnam pana ostrzec -- Harry oddychał ciężko. 
-- *Nie może pani tego zrobić!* - powiedział zdławionym głosem.
-- To tylko transmutacja -- powiedziała profesor McGonagall. -- Animagiczna transmutacja, żeby być dokładnym. 
-- Zmieniła się pani w\ kota! W *MAŁEGO* kota! Złamała pani prawo zachowania energii! To nie jest jakaś przypadkowa reguła, to jest implikowane przez postać kwantową Hamiltonianu! Odrzucenie tego skutkuje zniszczeniem jednostkowości i\ wtedy dostaje się sygnał o przekroczonej prędkości światła! A koty są *SKOMPLIKOWANE*! Ludzki umysł nie jest w stanie zwizualizować sobie anatomii całego kota i\ całej biochemii, nie wspominając już o\ *neurologii*! Jak jest pani w\ stanie myśleć, używając kociego mózgu? - Wargi profesor McGonagall drgały teraz mocniej.
-- Magia.
-- Magia *nie wystarczy*, żeby to zrobić! Musiałaby pani być bogiem! -- Profesor McGonagall zamrugała.
-- To pierwszy raz, kiedy ktoś mnie *tak* nazwał -- Wzrok Harry'ego zaczął się zamazywać, kiedy jego mózg starał się zrozumieć to, co właśnie zostało złamane. Cała idea jednolitego wszechświata z matematycznymi prawami, to było to, co zostało spuszczone w toalecie; cała myśl *fizyczna*. Trzy tysiące lat rozkładania dużych, skomplikowanych rzeczy na mniejsze fragmenty, odkrycie, że harmonia sfer miała ten sam ton, co upadające jabłko, dowiadywanie się, że prawdziwe prawa fizyki były doskonale uniwersalne i że nie miały nigdzie żadnych wyjątków i\ przybierały formę prostej matematyki zarządzającej najmniejszymi fragmentami, *nie wspominając*, że umysł był mózgiem, a\ mózg był zbudowany z neuronów, mózg był tym, czym człowiek *był*...
A\ potem kobieta zamieniła się w kota i\ tyle z\ tego wszystkiego.
Sto pytań walczyło o\ bycie wypowiedzianym przez usta Harry'ego i\ zwycięzca wyrwał się na zewnątrz: 
-- A jakim rodzajem inkantacji jest *Wingardium Leviosa*? Kto wynajduje słowa do tych zaklęć, dzieci ze żłobka?
-- To by było na tyle, panie Potter -- powiedziała rzeczowo profesor McGonagall, mimo że jej oczy świeciły rozbawieniem. -- Jeśli chce pan uczyć się o\ magii, sugeruję, żebyśmy sfinalizowali dokumentację, tak żeby mógł pan iść do Hogwartu. 
-- Jasne -- powiedział Harry, trochę oszołomiony. Zebrał swoje myśli. Przemarsz Zdrowego Rozsądku będzie musiał zacząć się od nowa, to było tyle, wciąż mieli metody eksperymentalne i\ to wciąż było ważne. -- Jak w takim razie dostanę się do Hogwartu? -- Zduszony śmiech wyrwał się profesor McGonagall, tak jakby wyrywano go z niej pęsetą. 
-- Poczekaj chwilę, Harry -- powiedział jego ojciec. -- Pamiętasz, dlaczego nie chodziłeś do tej pory do szkoły? Co z twoją dolegliwością? -- Profesor McGonagall odwróciła twarz w jego stronę.
-- Jego dolegliwość? Czym ona jest?
-- Nie śpię poprawnie -- powiedział Harry. -- Mój cykl dobowy trwa dwadzieścia sześć godzin, zawsze idę spać dwie godziny później każdego dnia. Nie mogę zasnąć ani trochę wcześniej i kolejnego dnia idę jeszcze dwie godziny później spać, dziesiąta wieczorem, północ, druga w nocy, czwarta rano, i tak w kółko. Nawet jeśli spróbuję wstać wcześniej, nie robi to żadnej różnicy i jestem wrakiem przez cały dzień. To dlatego nie chodziłem normalnie do szkoły do tej pory.
-- Między innymi dlatego -- powiedziała jego mama. Harry wysłał jej gniewne spojrzenie. McGonagall wydała z siebie długie *hmmmmmm*.
-- Nie mogę przypomnieć sobie, żebym kiedykolwiek słyszała o takiej dolegliwości… -- powiedziała powoli. -- Sprawdzę z Madam Pomfrey, czy zna ona jakiekolwiek lekarstwa -- Jej twarz rozjaśniła się. -- Nie, jestem pewna, że to nie będzie problem, znajdziemy rozwiązanie. Teraz -- Jej wzrok wyostrzył się. -- Jakie są *inne* powody? -- Harry spojrzał gniewnie na swoich rodziców.
-- Jestem skrupulatnym przeciwnikiem werbowania dzieci, na podstawie tego, że nie powinienem cierpieć z powodu niszczącej nieumiejętności systemu, aby dostarczyć nauczycieli i materiały do nauki choćby minimalnie adekwatnej jakości. -- Oboje rodziców Harry'ego wybuchło na to śmiechem, tak jakby myśleli, że to jeden wielki żart.
-- Och -- powiedział ojciec Harry'ego -- To *dlatego* ugryzłeś nauczycielkę matematyki w trzeciej klasie.
-- *Nie wiedziała, co to jest logarytm!*
-- Oczywiście -- zawtórowała matka Harry'ego. -- Gryzienie jej było bardzo dojrzałą odpowiedzią na to. -- Ojciec Harry'ego pokiwał głową.
-- Dobrze przemyślana polityka rozwiązywania problemów z nauczycielami, którzy nie rozumieją logarytmów.
-- Miałem *siedem lat*! Jak długo macie zamiar o tym wspominać?
-- Wiem -- powiedziała jego mama ze współczuciem. -- Ugryziesz *jednego* nauczyciela od matematyki i nigdy nie pozwolą ci o tym zapomnieć, prawda? -- Harry spojrzał na profesor McGonagall.
-- Widzi pani, z czym muszę się użerać?
-- Przepraszam -- powiedziała Petunia i uciekła przez tylne drzwi do ogrodu, skąd doskonale słychać było jej głośny śmiech.
-- Widzę, tak, widzę -- profesor McGonagall wydawała się mieć z jakiegoś powodu problem z mówieniem. -- Nie ma żadnego gryzienia w Hogwarcie, czy to jasne, panie Potter? -- Harry popatrzył na nią ze złością.
-- W porządku, nie ugryzę nikogo, kto nie ugryzie mnie pierwszy -- Profesor Michael Verres-Evans również musiał szybko opuścić pokój po usłyszeniu tego stwierdzenia.
-- Cóż -- westchnęła professor McGonagall, kiedy rodzice Harry'ego pozbierali się i wrócili. -- Cóż, myślę, biorąc pod uwagę okoliczności, powinnam uniknąć umożliwienia ci kupienia materiałów szkolnych wcześniej niż dzień lub dwa przed końcem wakacji.
-- Co? Dlaczego? Pozostałe dzieci już znają magię, prawda? Powinienem zacząć od razu nadrabiać!
-- Spokojnie, panie Potter -- odparła profesor McGonagall. -- Hogwart jest w stanie nauczyć pana podstaw. A ja podejrzewam, panie Potter, że jeśli zostawię pana samego na dwa miesiące z pana podręcznikami, nawet bez różdżki, wrócę do tego domu tylko po to, żeby zastać krater dymiący na purpurowo i wyludnioną okolicę i plagę płonących zebr, terroryzującą pozostałości Anglii -- Harry'ego rodzice pokiwali głowami jednocześnie.
-- *Mamo! Tato!*
