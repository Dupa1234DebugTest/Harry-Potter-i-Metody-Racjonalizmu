# Dzień o bardzo niskim prawdopodobieństwie

Każdy cal ściany zakryty jest regałami. Każdy regał ma sześć półek, prawie od podłogi do sufitu. Niektóre półki są wypełnione książkami w twardych okładkach: nauki przyrodnicze, matematyka, historia i wszystko inne. Inne półki zawierają dwa rzędy książek science fiction w papierowych okładkach, drugi rząd poukładany na starych pudełkach po chusteczkach lub kawałkach drewna, tak że dało się zobaczyć ich grzbiety ponad tymi z przodu. A to nadal nie wystarcza. Książki zalewają stoły i kanapy, i tworzą małe wzgórza pod oknami.

To jest pokój dzienny domu zajmowanego przez wybitnego profesora Michaela Verresa-Evansa i jego żonę, Petunię Evans-Verres, oraz ich adoptowanego syna, Harry'ego Jamesa Pottera-Verresa-Evansa.

Na salonowym stole leży również list, obok koperta z żółtawego pergaminu, bez znaczka, zaadresowana do *Pana H. Pottera* szmaragdowozielonym atramentem.

Profesor i jego żona rozmawiają ostro, ale nie krzyczą. Profesor uważa krzyczenie za niecywilizowane.

 -- Żartujesz -- powiedział Michael do Petunii. Jego ton sugerował, że był bardzo przestraszony, że mówiła serio.

 -- Moja siostra była czarownicą -- powtórzyła Petunia. Wyglądała na przerażoną, ale upierała się przy swoim. -- Jej mąż był czarodziejem.

 -- To jakiś absurd! -- powiedział ostro Michael. -- Byli na naszym weselu -- odwiedzili nas na święta…

 -- Mówiłam im, że nie możesz wiedzieć -- szepnęła. -- Ale to prawda. Widziałam to. -- Profesor przewrócił oczami.

 -- Skarbie, rozumiem, że nie jesteś zaznajomiona ze sceptycyzmem. Możesz sobie nawet nie wyobrażać, jak łatwo jest wyćwiczonemu magikowi podrobić coś, co wydaje się niemożliwe. Pamiętasz, jak nauczyłem Harry'ego wyginać łyżkę? Jeśli to wyglądało, jakby oni zawsze wiedzieli, co myślisz, to nazywa się to zimnym odczytem…

 -- To nie było wyginanie łyżek.

 -- Co to było, w takim razie? -- Petunia ugryzła się w wargę. 
 -- Nie mogę ci po prostu powiedzieć. Pomyślisz, że jestem… -- przełknęła. -- Posłuchaj. Michael. Nie zawsze tak wyglądałam -- machnęła ręką na siebie, wskazując na swoje gibkie kształty. -- Lily to zrobiła. Ponieważ ja -- ponieważ ją o to *błagałam*. Przez lata, błagałam ją. Lily *zawsze* była ładniejsza ode mnie i ja… byłam dla niej złośliwa, właśnie dlatego, a wtedy okazało się, że ma *magię*, możesz sobie wyobrazić, jak się czułam? I *błagałam* ją, żeby użyła trochę swojej magii na mnie, żebym mogła być również ładna, nawet jeśli nie mogłam mieć jej magii, mogłam być chociaż ładna. -- W oczach Petunii zebrały się łzy. -- A Lily odmawiała, wyszukując najdziwaczniejsze wymówki, jakby jej świat się skończył, gdyby była miła dla swojej siostry albo centaur powiedział jej, żeby tego nie robiła -- najdziwaczniejsze rzeczy i nienawidziłam jej za to. Zaraz po ukończeniu uniwersytetu umawiałam się z tym chłopakiem, Vernonem Dursleyem, był gruby i był jedynym chłopcem, który chciał ze mną rozmawiać. I powiedział, że chciał mieć dzieci i że swojego pierwszego syna nazwie Dudley. Pomyślałam sobie "Jaki rodzic nazywa dziecko Dudley Dursley?". To było, jakbym zobaczyła całe moje przyszłe życie rozciągnięte przede mną i nie mogłam tego znieść. I napisałam do mojej siostry, że jeśli mi nie pomoże, to wolę już... -- Petunia urwała. -- W każdym razie -- powiedziała cicho. -- Poddała się. Powiedziała mi, że to niebezpieczne, a ja powiedziałam, że już mnie to nie obchodzi, i wypiłam ten eliksir, i chorowałam tygodniami, ale kiedy poczułam się lepiej, moja cera się oczyściła, a ja w końcu się zaokrągliłam i… Byłam piękna, ludzie byli dla mnie *mili*. -- Jej głos się załamał. -- I później, po tym, nie mogłam już nienawidzić mojej siostry, szczególnie, kiedy się dowiedziałam, ile w końcu warta była jej magia...

 -- Kochanie -- powiedział Michael delikatnie. -- Zachorowałaś, przybrałaś na wadze, kiedy odpoczywałaś w łóżku, a twoja cera po prostu się oczyściła sama z siebie. Albo przez to, że byłaś chora, zmieniłaś swoją dietę…

 -- Ona była czarownicą -- powtórzyła Petunia. -- Widziałam to.

 -- Petunia -- powiedział Michael, do jego głosu zakradła się irytacja. -- Przecież *wiesz*, że to nie może być prawda. Czy naprawdę muszę tłumaczyć dlaczego? -- Petunia załamała ręce. Wyglądała, jakby była na skraju łez. 

 -- Kochanie, wiem, że nie mogę wygrać kłótni z tobą, ale proszę, musisz mi zaufać…

 -- Mamo! Tato! -- Oboje przerwali rozmowę i spojrzeli na Harry'ego, jakby zapomnieli, że poza nimi był ktoś w pokoju. Harry wziął głęboki oddech.

 -- Mamo, *twoi* rodzice nie mieli magii, prawda?

 -- Nie -- powiedziała Petunia, wyglądając na zdziwioną. 

 -- W takim razie nikt z twojej rodziny nie wiedział o magii, kiedy Lily dostała list. Jak oni się przekonali? 

 -- A… -- powiedziała Petunia. -- Nie wysłali im tylko listu. Wysłali nauczyciela z Hogwartu. On... -- Zerknęła na Michaela. -- On pokazał nam trochę magii.

 -- Więc nie musicie się o to kłócić. -- powiedział poważnie Harry, mając złudną nadzieję, że choć raz go posłuchają. -- Jeśli to prawda, po prostu ten nauczyciel tu przyjedzie i pokaże nam magię, a tata przyzna, że to prawda. Jeśli nie, mama przyzna, że to jest nieprawda. To jest to, po co istnieją eksperymenty, tak że nie musimy rozwiązywać rzeczy po prostu się kłócąc. -- Profesor odwrócił się i spojrzał w dół na niego, jak zwykle lekceważąco.

 -- Och, daj spokój Harry. Naprawdę, *magia*? Myślałem, że *ty* będziesz wiedzieć lepiej, że nie weźmiesz tego na serio, synu, nawet jeśli masz tylko dziesięć lat. Magia to po prostu najmniej naukowa rzecz, jaka istnieje! -- Harry wykrzywił się gorzko. Traktował go dobrze, prawdopodobnie lepiej, niż większość genetycznych ojców traktuje swoje dzieci. Chłopiec został wysłany do najlepszej szkoły podstawowej, a kiedy to nie zdało egzaminu -- był uczony przez najlepszych korepetytorów z niekończącej się puli głodujących studentów. Zawsze był zachęcany do uczenia się czegokolwiek, co zwróciło jego uwagę, kupienia wszystkich książek, na które miał ochotę, brania udziału we wszystkich przyrodniczych czy matematycznych konkursach i były one zawsze opłacane. Dostawał wszystkie rozsądne rzeczy, jakie chciał, oprócz, może, odrobiny szacunku. Po doktorze wykładającym biochemię na Oxfordzie nie należało się za bardzo spodziewać słuchania rad małego chłopca. Oczywiście słuchałby, aby Pokazać Zainteresowanie, jeśli uważałby się za Dobrego Rodzica, zrobiłby tak. Ale wzięcie dziesięciolatka na poważnie? W życiu.

 Czasami Harry miał ochotę nakrzyczeć na swojego ojca.

 -- Mamo -- powiedział zamiast tego. -- Jeśli chcesz wygrać tę kłótnię z tatą, zerknij do rozdziału drugiego pierwszego tomu Wykładów z fizyki Feynmana. Jest tam cytat o tym, jak filozofowie mówią bardzo dużo o tym, czego koniecznie potrzebuje nauka i to jest całkowicie nieprawdziwe, ponieważ jedyną zasadą w nauce jest to, że najwyższym sędzią jest obserwacja --  że po prostu musisz patrzeć na świat i opisywać to, co widzisz. Um… wypadło mi z głowy, nie mogę sobie przypomnieć, gdzie można znaleźć coś o tym, że to ideał nauki, by porządkować rzeczy poprzez obserwację, a nie kłótnie… -- Jego matka spojrzała w dół na niego i uśmiechnęła się.

 -- Dziękuję, Harry. Ale… -- uniosła głowę, by popatrzeć na swojego męża. -- Nie chcę wygrać kłótni z twoim ojcem. Chcę, żeby mój mąż posłuchał swojej żony, która go kocha, i zaufał jej chociaż raz… -- Harry zamknął oczy na chwilę. *Beznadziejni*. Oboje jego rodzice byli po prostu beznadziejni. 

Teraz jego rodzice znowu zaczynali jedną z *tych* kłótni, w których jego matka usiłowała sprawić, by jego ojciec czuł się winny, a jego ojciec próbował sprawić, by jego matka czuła się głupia. 

 -- Idę do mojego pokoju -- oświadczył Harry. Jego głos delikatnie się trząsł. -- Proszę, postarajcie się o to nie kłócić, mamo, tato, wkrótce się dowiemy, jak tak naprawdę jest, prawda? 

 -- Oczywiście, Harry -- powiedział jego ojciec, a jego mama pocałowała go uspokajająco, po czym wrócili do kłócenia się, kiedy Harry wspinał się po schodach do swojej sypialni.

Zamknął za sobą drzwi i starał się pomyśleć.

Najśmieszniejsze w tym wszystkim było to, że *powinien* zgodzić się z tatą. Nikt nigdy nie widział żadnego dowodu na istnienie magii, a według mamy istniał cały magiczny świat. Jak ktoś mógł ukryć coś takiego? Więcej magii? To wydawało się raczej podejrzaną wymówką.

To powinien być oczywisty dowód, że mama żartuje, kłamie albo zwariowała, w kolejności rosnącego okropieństwa. Jeśli mama sama wysłała list, wyjaśniałoby to, jak pojawił się on w skrzynce na listy bez znaczka. Drobne szaleństwo było znacznie, znacznie mniej nieprawdopodobne, niż cały magiczny świat. 

Oprócz tego, że część Harry'ego była całkowicie przekonana, że magia była prawdziwa, a tak było od momentu, w którym zobaczył domniemany list ze Szkoły Magii i Czarodziejstwa Hogwartu. 

Harry potarł czoło, krzywiąc się. *Nie wierz we wszystko, co myślisz*, przeczytał w jednej ze swoich książek. 

Ale ta dziwna pewność… Harry łapał się na tym, że oczekuje tego, że, tak, nauczyciel z Hogwartu przyjedzie, machnie różdżką i pokaże się magia. Ta dziwna pewność nie czyniła nawet starań, by ochronić się przed okazaniem się nieprawdziwą -- nie tworzyła wymówek na wypadek, gdyby nie pojawił się nauczyciel albo gdyby ten nauczyciel potrafił tylko wyginać łyżki.

*Skąd się wzięłaś, małe dziwne przewidywanie?* Harry skierował swoje myśli na swój mózg. *Dlaczego wierzę w to, co wierzę?*

Zazwyczaj był całkiem dobry w odpowiadaniu na to pytanie, ale w tym konkretnym przypadku, nie miał *pojęcia*, co myślał sobie jego mózg.

Harry wzruszył mentalnie ramionami. Płaska metalowa płytka na drzwiach może zostać popchnięta, a klamka na drzwiach może zostać pociągnięta, a to, co się robi, z możliwą do przetestowania hipotezą, to pójście i przetestowanie jej.

Wziął kawałek papieru w linie z jego biurka i zaczął pisać:

*Droga Pani Wicedyrektor*

Zatrzymał się, zastanawiając się, po czym odłożył papier i wziął kolejny, wysuwając kolejny milimetr grafitu z jego mechanicznego ołówka. Do tego potrzebna była ostrożna kaligrafia.

*Droga Pani Wicedyrektor*

*I Każdy, Kogo To Może Dotyczyć*

*Niedawno otrzymałem Pański list poświadczający przyjęcie do Hogwartu, zaadresowany do Pana H. Pottera. Mogą Państwo nie wiedzieć, że moi biologiczni rodzice, James Potter i Lily Potter (uprzednio Lily Evans) nie żyją. Zostałem adoptowany przez siostrę Lily, Petunię Evans-Verres i jej męża, Michaela Verresa-Evansa.*

*Jestem nadzwyczaj zainteresowany w uczęszczaniu do Hogwartu, zakładając, że takie miejsce rzeczywiście istnieje. Tylko moja mama Petunia mówi, że wie o istnieniu magii i że nie może użyć jej sama. Mój ojciec jest bardzo sceptyczny. Ja osobiście nie jestem pewny. Oprócz tego nie wiem, gdzie zakupić książki i przybory szkolne wymienione w Pańskim liście.*

*Mama wspominała, że wysłali Państwo przedstawiciela Hogwartu do Lily Potter (wówczas Lily Evans), aby pokazać jej rodzinie, że magia istnieje, i, jak przypuszczam, by pomóc Lily kupić szkolne materiały. Jeśli mogliby Państwo zrobić to samo dla mojej rodziny, byłoby to nadzwyczaj pomocne.*

*Z wyrazami szacunku,*

*Harry James Potter-Evans-Verres*

Harry dodał ich aktualny adres, po czym złożył list i włożył go do koperty, którą zaadresował do Hogwartu. Po chwili namysłu zdecydował się wziąć świeczkę i stworzyć kałużę wosku na kopercie, na której, używając końcówki scyzoryka, wyciął inicjały H.J.P.E.V. Jeśli miał zamiar wejść w to szaleństwo, miał zamiar zrobić to w odpowiednim stylu. 

Otworzył drzwi i zszedł po schodach. Jego ojciec siedział w salonie i czytał książkę o matematyce wyższej, żeby pokazać, jak bardzo jest mądry, a jego mama robiła w kuchni jeden z ulubionych posiłków taty, by pokazać, jak bardzo go kocha. Wyglądało na to, że w ogóle ze sobą nie rozmawiali. Niezależnie od tego, jak straszna potrafiła być kłótnia, *brak kłótni* był jakimś cudem dużo gorszy. 

 -- Mamo -- powiedział Harry, przerywając denerwującą ciszę. -- Mam zamiar przetestować moją hipotezę. Według twojej teorii, jak mogę wysłać sowę do Hogwartu? -- Mama odwróciła się od zlewu. Popatrzyła na niego, wyglądając na zszokowaną.
 -- N-Nie wiem. Myślę, że po prostu musisz mieć magiczną sowę. -- To powinno brzmieć bardzo podejrzanie, *o, więc nie ma możliwości, żeby sprawdzić twoją teorię*, ale osobliwa pewność w Harrym zdawała się przyczepić do niego na stałe.
 -- Cóż, list jakoś się tu dostał -- powiedział Harry. -- Więc po prostu będę machał tym na zewnątrz i wolał 'list do Hogwartu' i czekał, czy jakaś sowa go weźmie. Tato, chcesz popatrzeć?". -- Jego ojciec potrząsnął głową skrupulatnie i kontynuował czytanie. *Oczywiście*, pomyślał Harry. Magia była haniebną rzeczą, w którą wierzyli tylko głupi ludzie; jeśli jego ojciec zdecydowałby się pójść tak daleko i *przetestować* hipotezę, albo chociaż *patrzeć*, jak ktoś ją testuje, to byłoby, jakby *dołączał* do tego…

Kiedy tylko Harry wyszedł przez tylko drzwi do tylnego ogrodu, pomyślał, że jeśli jakaś sowa rzeczywiście przyleciała i wyrwała mu list, będzie miał dużo więcej problemów z powiedzeniem o tym tacie.

*Ale -- cóż -- to nie może się* naprawdę *zdarzyć, prawda? Nieważne, w co mój mózg zdaje się wierzyć. Jeśli jakaś sowa rzeczywiście przyleci i złapie kopertę, będę miał zdecydowanie większe problemy niż to, co tata na ten temat myśli*.

Harry wziął głęboki wdech i uniósł kopertę w powietrze.
Przełknął ślinę.

Krzyczenie *List do Hogwartu!*, trzymając kopertę w powietrzu na środku jego tylnego ogrodu, było… w zasadzie dosyć zawstydzające, teraz, kiedy o tym pomyślał. 

*Nie. Jestem lepszy, niż tata. Użyję sceptycznej metody, nawet jeśli to sprawia, że czuję się głupio*. 

 -- List -- powiedział Harry, ale w zasadzie wyszło to bardziej jak cichy skrzek. Harry zebrał swoją wolę i wykrzyczał w puste niebo: -- List do Hogwartu! Mogę dostać sowę?

 -- Harry? -- usłyszał rozbawiony głos jednej z sąsiadek. Harry opuścił rękę tak jakby go parzyła i schował kopertę za sobą. Był cały czerwony ze wstydu. Twarz starej kobiety patrzyła na niego znad płotu, potargane siwe włosy wypadające z siatki na włosy. Pani Figg, jego okazjonalna opiekunka. -- Co robisz, Harry?

 -- Nic -- powiedział Harry zduszonym głosem. -- Tylko -- sprawdzanie naprawdę głupiej teorii…

 -- Dostałeś swój list z Hogwartu? -- Harry zamarł.

 -- Tak -- powiedział chwilę później. -- Dostałem list z Hogwartu. Mówią, że potrzebują mojej sowy do trzydziestego pierwszego lipca, ale…

 -- Ale ty nie *masz* sowy. Biedactwo! Nie mogę sobie wyobrazić, *co* oni sobie myśleli, wysyłając ci po prostu standardowy list! -- Pomarszczona ręka wyciągnęła się nad płotem i otworzyła oczekującą dłoń. Praktycznie wcale w tym momencie nie myśląc, Harry podał swoją kopertę. -- Po prostu zostaw to mnie, skarbie -- powiedział pani Figg. -- I za momencik lub dwa kogoś ci znajdę. -- Jej twarz zniknęła znad płotu. W ogrodzie zaległa długa cisza. A potem cichy i spokojny głos chłopca powiedział:

 -- Co?
